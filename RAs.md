# 0373. Llenguatges de marques i sistemes de gestió d’informació

**Durada:** 99 hores  
**Hores a realitzar en el centre educatiu:** 66 hores  
**Hores d’estada a l’empresa:** 33 hores  
**Equivalència en crèdits ECTS:** 7  

---

## Resultats d’aprenentatge i criteris d’avaluació

### 1. Reconeix les característiques de llenguatges de marques analitzant i interpretant fragments de codi.

#### Criteris d’avaluació
- Identifica les característiques generals dels llenguatges de marques.
- Reconeix els avantatges que proporcionen al tractament de la informació.
- Classifica els llenguatges de marques i n’identifica els més rellevants.
- Diferencia els àmbits d'aplicació dels llenguatges de marques.
- Reconeix la necessitat i els àmbits específics d'aplicació d'un llenguatge de marques de propòsit general.
- Analitza les característiques pròpies de diferents llenguatges de marques.
- Identifica l'estructura d'un document i les regles sintàctiques.
- Contrasta la necessitat de crear documents ben formats i la influència en el processament.
- Identifica els avantatges que aporten els espais de noms.

---

### 2. Utilitza llenguatges de marques per a la transmissió i presentació de informació a través del web analitzant l'estructura dels documents i identificant-ne els elements.

#### Criteris d’avaluació
- Identifica i classifica els llenguatges de marques relacionats amb el web i les diferents versions i estàndards.
- Analitza l'estructura d'un document HTML i n’identifica les seccions que el componen.
- Reconeix la funcionalitat de les principals etiquetes i els atributs del llenguatge HTML.
- Estableix les semblances i diferències entre les diferents versions d’HTML.
- Utilitza eines per crear documents web.
- Identifica els avantatges que aporta la utilització de fulls d'estil.
- Aplica fulls d'estil.
- Valida documents HTML i CSS.
- Identifica les tecnologies en què es basa la sindicació de continguts.
- Reconeix els àmbits d'aplicació de la sindicació de continguts.

---

### 3. Accedeix i manipula documents web utilitzant llenguatges de guions de client.

#### Criteris d’avaluació
- Identifica i classifica els llenguatges de guions de client relacionats amb el web i les diferents versions i estàndards.
- Identifica la sintaxi bàsica dels llenguatges de guions de client.
- Utilitza mètodes per a la selecció i l'accés dels diferents elements d'un document web.
- Crea i modifica elements de documents web.
- Elimina elements de documents web.
- Realitza modificacions sobre els estils d'un document web.

---

### 4. Estableix mecanismes de validació de documents per a l'intercanvi d'informació utilitzant mètodes per definir-ne la sintaxi i l'estructura.

#### Criteris d’avaluació
- Estableix la necessitat de descriure la informació transmesa als documents i les seves regles.
- Identifica les tecnologies relacionades amb la definició de documents.
- Analitza l'estructura i la sintaxi específica utilitzada en la descripció.
- Crea descripcions de documents.
- Utilitza descripcions en l'elaboració i la validació de documents.
- Associa les descripcions amb els documents.
- Utilitza eines específiques de validació.

---

### 5. Realitza conversions sobre documents per a l'intercanvi d'informació utilitzant tècniques, llenguatges i eines de processament.

#### Criteris d’avaluació
- Identifica la necessitat de la conversió de documents per l'intercanvi de la informació.
- Estableix àmbits aplicables.
- Analitza les tecnologies implicades i el mode de funcionament.
- Descriu la sintaxi específica utilitzada a la conversió i adaptació de documents per a l'intercanvi d'informació.
- Crea especificacions de conversió.
- Identifica i caracteritza eines específiques relacionades amb la conversió de documents per a l'intercanvi d'informació.
- Realitza conversions sobre documents per a l'intercanvi d'informació.

---

### 6. Gestiona la informació en formats d'intercanvi de dades analitzant i utilitzant tecnologies d'emmagatzematge i llenguatges de consulta.

#### Criteris d’avaluació
- Identifica els mètodes principals d'emmagatzematge de la informació utilitzats en documents d'intercanvi de dades.
- Identifica els avantatges i els inconvenients d'emmagatzemar informació en formats d'intercanvi de dades.
- Estableix tecnologies eficients d'emmagatzematge d'informació en funció de les característiques.
- Identifica llenguatges i eines per al tractament i emmagatzematge d'informació i la seva inclusió en documents d'intercanvi de dades.
- Utilitza llenguatges de consulta i manipulació en documents d'intercanvi de dades.
- Utilitza sistemes gestors de bases de dades relacionals en l'emmagatzematge d'informació en formats d'intercanvi de dades.
- Utilitza tècniques específiques per a crear documents d'intercanvi de dades a partir d'informació emmagatzemada en bases de dades relacionals.
- Identifica les característiques dels sistemes.
- Utilitza eines per gestionar la informació emmagatzemada en bases de dades natives.

---

### 7. Efectua operacions amb sistemes empresarials de gestió d'informació realitzant tasques d'importació, integració, assegurament i extracció de la informació.

#### Criteris d’avaluació
- Identifica els principals sistemes de gestió empresarial.
- Reconeix els avantatges dels sistemes de gestió d'informació empresarials.
- Avalua les característiques de les aplicacions de gestió empresarial principals.
- Instal·la aplicacions de gestió de la informació empresarial.
- Configura i administra les aplicacions.
- Estableix i verifica mecanismes d'accés segur a la informació.
- Genera informes.
- Realitza procediments d'extracció d'informació per al tractament i la incorporació a diversos sistemes.
- Elabora documents relatius a l'explotació de l'aplicació.
